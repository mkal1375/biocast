{"componentChunkName":"component---src-templates-tag-js","path":"/blog/tag/جف-بزوس/1","result":{"data":{"people":{"edges":[{"node":{"shownName":"جف بزوس","id":"Person_1"}}]},"posts":{"edges":[{"node":{"title":"داستان جدال ۱۵ ساله جف بزوس و ایلان ماسک، رقابت فضایی غول‌های دنیای تکنولوژی","created_at":"2020-10-20T08:18:13.836Z","description":"ایلان ماسک و جف بزوس دو تن از قدرتمندترین مدیران دنیا هستند که طی ۱۵ سال گذشته رقابت تنگاتنگی با یکدیگر داشته اند.\nدر حالی که عمده رقابت آنها درباره مقاصد جاه‌طلبانه فضایی‌ آنهاست، ایلان ماسک «اسپیس‌ایکس» را اداره می‌کند و جف بزوس «بلو‌اوریجین» را راه اندازی کرده است،  آنها همچنین رقابت شدیدی برای استخدام استعداد های برتر دارند. این رقابت به حدی جدی است که ماسک بار ها بصورت رسمی بر علیه بزوس موضع‌گیری کرده است.\nماسک بزوس را بخاطر برخی از فعالیت های آمازون «کپی‌کار» می‌خواند و اعتقاد دارد آمازون یک انحصار است که باید شکسته شود. او همچنین سن جف را به سخره می‌گیرد.\nاز سوی دیگر بزوس انتقاد هایی در لفافه درباره آرمان اصلی ماسک یعنی فرستادن انسان به فضا انجام داده است.\nدر حالی که هر دو قدرت و ثروت خود را افزایش می‌دهند، اختلافات آنها شعله‌ور تر می‌شود.\nاین روزها اسپیس‌ایکس و بلواوریجین هر دو در حال توسعه فرودگرهای قمری (lunar lander) ،که برای پروژه های فضایی ناسا مورد استفاده قرار خواهد گرفت، هستند.","content":"\n## در این نوشته می‌خوانیم…\n- ایلان ماسک و جف بزوس دو تن از قدرتمندترین مدیران دنیا هستند که طی ۱۵ سال گذشته رقابت تنگاتنگی با یکدیگر داشته‌اند.\n- ایلان ماسک مدیر «اسپیس‌ایکس» است و جف بزوس موسس «بلو ‌اوریجین» پس عمده رقابت آن‌ها بر سر مقاصد جاه‌طلبانه‌ی فضایی‌ست. این رقابت به حدی جدی‌ست که آقای ماسک بارها بصورت رسمی بر علیه آقای بزوس موضع‌گیری کرده است.\n- ماسک بزوس را بخاطر برخی از فعالیت‌های آمازون «کپی‌کار» می‌خواند و اعتقاد دارد آمازون به‌دنبال ایجاد یک مافیای انحصارطلب است که باید جلو این‌کار گرفته شود. او همچنین سن جف را به سخره گرفته است.\n- از سوی دیگر بزوس انتقادهایی در لفافه درباره آرمان اصلی ماسک یعنی فرستادن انسان به مریخ انجام داده است.\n- در حالی که هر دو قدرت و ثروت خود را افزایش می‌دهند، اختلافات آنها شعله‌ورتر می‌شود.\n- این روزها اسپیس‌ایکس و بلو اوریجین هر دو در حال توسعه فرودگرهای هستند که برای پروژه‌های فضایی ناسا مورد استفاده قرار خواهد گرفت.\n\nطی ۱۵ سال گذشته دو تن از برجسته‌ترین مدیران دنیا، جف بزوس و ایلان ماسک، در حال رقابت تنگاتنگی بودند.\nاین دو مشاجره‌هایی بخاطر جاه‌طلبی‌های‌ فضایی‌شان با یکدیگر داشته‌اند. ماسک «اسپیس‌اکس» را مدیریت می‌کند و بزوس موسس «بلو ‌اوریجین» ‌است. اما اختلاف آن‌ها به همین‌جا ختم نمی‌شود، ماسک بزوس را به انحصارطلبی متهم می‌کند و بخاطر علاقه‌ی بزوس به ماشین‌های خودران و سرمایه‌گذاری‌هایی که در این زمینه انجام می‌دهد او را «کپی‌کار» می‌خواند.\n\nبزوس و ماسک دو مدیرعامل بسیار قدرتمند و بانفوذ آمریکایی هستند. بزوس در حال حاضر ثروتمندترین انسان روی زمین است و امپراطوری عظیم آمازون را اداره می‌کند، در همین حال شخصا در فعالیت‌های بلو اوریجین برای ارسال انسان به کره‌ی ماه همکاری می‌کند. ماسک یک مدیرعامل دوگانه‌سوز است و هر دو شرکت تسلا و اسپیس‌ایکس را شخصا مدیریت می‌کند. در طول سال‌های گذشته، رقابت نه‌چندان سالم این دو بارها به جنجال‌های توئیتری و لقب‌گذاشتن روی یکدیگر کشیده است!\n\nدر این مقاله بطور مفصل به کشاکش میان این کارآفرینان برجسته عصر حاضر خواهیم پرداخت. از شروع آن در اوایل قرن ۲۱ که تا به امروز که هر دو آینده زندگی انسان را در آسمان‌ها جستجو می‌کنند.\n\n##  اوایل دهه ۲۰۰۰ میلادی، وقتی جف بزوس هنوز غول امروز نشده بود.\n![جف بزوس در جوانی - سالهای اولیه قرن ۲۱](https://paper-attachments.dropbox.com/s_58F0AEC5438A8ABE2F2EDF23F5A6461886E457D94667CDCB499A4A05D9299D8F_1603372033830_++.jpeg)\n\n\nبزوس آمازون را ۵ سال قبل راه‌اندازی کرده بود و در سال ۱۹۹۷ آن را در بورس عرضه کرده بود. اما آمازون هنوز شرکت قدرتمندی نبود. سال‌ها قبل از اینکه «آمازون پرایم» راه‌اندازی شود، یا سرویس استریمینگ ویدیو آمازون آغاز به کار کند. وقتی هنوز زمان زیادی تا ارائه سرویس‌های ابری آمازون (Amazon Web Services) باقی‌ مانده بود.\n\nفضا برای جف همیشه جذاب بود. از سال ۱۹۸۲ وقتی به تازگی از دبیرستان فارغ‌التحصیل شده بود رویای ساخت کلونی میلیونی انسان در فضا را در سر داشت. در نتیجه‌ی این آرزوی دور و دراز بود که بزوس، بلو اوریجین را در سال ۲۰۰۰ با تمرکز بر  **فضاپیما‌های حامل انسان**  تاسیس کرد.\n\n\n## ایلان ماسک میلیونر شده بود اما هنوز مدیرعامل تسلا نبود.\n![ایلان ماسک و پیتر تیل موسسین .PayPal](https://paper-attachments.dropbox.com/s_58F0AEC5438A8ABE2F2EDF23F5A6461886E457D94667CDCB499A4A05D9299D8F_1603372086416_++++++.jpeg)\n\n\nدر همان حوالی که بلو اوریجین تازه راه‌اندازی شده بود، ایلان استارتاپ Zip2 را (که به همراه برادرش تاسیس کرده بود)، حدود ۳۰۰ میلیون دلار فروخت. ماسک در حال توسعه PayPal بود؛ سرویسی که پرداخت اینترنتی را ممکن می‌کرد و در نهایت توسط eBay به قیمت ۱.۵ میلیارد دلار خریداری شد.\n\nایلان ماسک ۱۶۰ میلیون دلار از فروش پی‌پل بدست آورد که برای راه‌اندازی SpaceX در سال ۲۰۰۲ از آن استفاده کرد. «اوایل کار اجازه نمی‌دادم کسی روی اسپیس‌ایکس سرمایه‌گذاری کند، حتی خانواده‌ام. به این خاطر که ممکن بود سرمایشون رو از دست بدن. من ترجیح می‌دادم پول خودم رو از دست بدم!»\n\n## رقابت ماسک-بزوس از سال ۲۰۰۴ شروع شد. وقتی که برای شام با هم دیدار کردند.\n![](https://paper-attachments.dropbox.com/s_58F0AEC5438A8ABE2F2EDF23F5A6461886E457D94667CDCB499A4A05D9299D8F_1603372164857_+++.jpeg)\n\n\nدر سال ۲۰۰۴ اسپیس‌ایکس و بلو اوریجین هر دو تازه متولد شده بوند و هنوز هیچ پرتاب و پروژه موفقی نداشتند.\nولی این جلوی افزایش تنش میان این دو نشد و در هنگام شام بحث در مورد موشک‌ها با قابلیت استفاده مجدد خوب پیش نرفت!\nماسک در مصاحبه‌ای گفته ‌است:«من همه تلاشم را کردم تا به او توصیه خوبی بکنم، که او کلا نادیده گرفت!»\n\n## ۲۰۰۴ به بعد: ماسک و بزوس از روبه‌رو شدن مستقیم پرهیز کردند تا اینکه در سال ۲۰۱۳ تنش ها بخاطر اجازه استفاده از سکوی ‌پرتاب ناسا بالا گرفت.\n\nدر سال ۲۰۱۳، اسپیس‌ایکس در تلاش بود تا استفاده انحصاری از سکوی پرتاب ناسا را در اختیار بگیرد. بلو اوریجین اعتراض رسمی خود را به اینکار به دولت ابلاغ کرد. بزوس پیشنهاد داد «یک بندر تجاری فضایی برای استفاده همه شرکت‌ها» تاسیس شود.\nماسک این پیشنهاد را یک حقه برای سد کردن مسیر اسپیس‌ایکس دانست و طی یک حمله شدید گفت: «بلو اوریجین هنوز موفق به ساخت یک فضاپیمای زیرمداری قابل اعتماد نشده است، این در حالیست که آن‌ها ۱۰ سال است در حال تلاش‌اند! اگر آن‌ها تا ۵ سال آینده توانستند یک فضاپیما با استانداردهای ناسا برای حمل انسان بسازند، ما با کمال میل امکانات لازم را برای پرتاب در اختیار آن‌ها قرار خواهیم داد. صادقانه بگویم احتمال کشف کردن تک‌شاخ‌های رقصان از این اتفاق بیشتر است!»\nسرانجام اسپیس‌ایکس موفق به دریافت استفاده انحصاری از این سکوهای پرتاب شد.\n\n\n\n## سال ۲۰۱۴: جدال بر سر یک اختراع\n![سکوی فرود روی آب فالکون ۹ که توسط اسپیس ایکس ساخته شد](https://paper-attachments.dropbox.com/s_58F0AEC5438A8ABE2F2EDF23F5A6461886E457D94667CDCB499A4A05D9299D8F_1603372213901_++.jpeg)\n\n\nدر پی تایید حق اختراع «[سکوی فرود روی آب](https://en.wikipedia.org/wiki/Autonomous_spaceport_drone_ship)» به نام بلو ‌اوریجین در سال ۲۰۱۴، دو کمپانی مجدد با یکدیگر درگیر شدند. این وسیله برای فرود موشک‌های فضاپیما بر روی آب استفاده می‌شود. اسپس‌ایکس برای باطل کردن این حق اختراع دادخواست قضایی تنظیم کرد. این سند به این معنا بود که اگر اسپیس‌ایکس چنین وسیله‌ای برای مقاصد فضایی خود طراحی کند، باید هزینه‌ای را به بلو اوریجین برای استفاده از تکنولوژی انحصاری آن‌ها پرداخت کند.\nاسپس‌ایکس ادعا کرد تکنولوژی توصیف شده در حق اختراع منسوخ‌شده و پیش پا افتاده است و سال‌هاست که این محصولات طراحی و تولید می‌شوند. در این دعوی حقوقی، قاضی به نفع اسپیس‌ایکس رای داد و بخش زیادی از انحصار، از اختیار بلو اوریجین خارج شد.\n\n\n## در سال‌های اخیر: اختلافات ماسک و بزوس به توئیتر کشیده ‌‌شد.\n![بزوس خوشحال درون هواپیما 🙂](https://paper-attachments.dropbox.com/s_58F0AEC5438A8ABE2F2EDF23F5A6461886E457D94667CDCB499A4A05D9299D8F_1603372283658_++++.jpeg)\n\n\nدر سال‌های اخیر آن‌ها هیچ فرصتی را برای تخریب یکدیگر از دست نداده‌اند که اغلب حول موضوع موشک‌های چندبار مصرف بوده است.\nبعد از اینکه در نوامبر ۲۰۱۵ بلو اوریجین موشک «New Shepard» را به زمین‌ نشاند، جف بزوس یک ویدیو از این ماموریت ‌توئیت‌ کرد و نوشت: «یک موجود خیلی کمیاب… موشک دست دوم!»\nماسک زیر توئیت جواب داد :«خیلی هم کمیاب نیست! موشک «Grasshopper» اسپیس‌ایکس از سه سال قبل تا الان ۶ پرواز موفق زیرمداری داشته.»\nدسامبر همان سال وقتی اسپیس‌ایکس فضاپیمای «Fallcon 9» خود را با موفقیت به زمین نشاند، بزوس از فرصت استفاده کرد و [توئیت کرد](https://twitter.com/JeffBezos/status/679116636310360067): «تبریک به اسپیس‌ایکس برای فرود موفق زیرمداری Fallcon 9… به جمع ما خوش آمدی.»\n\n![توئیت جف برای تبریک به ایلان!](https://paper-attachments.dropbox.com/s_58F0AEC5438A8ABE2F2EDF23F5A6461886E457D94667CDCB499A4A05D9299D8F_1603378081523_+1399-08-01+at+18.16.45.jpg)\n\n## اما اختلافات فقط بر سر تکنولوژی‌های فضایی نبود. ماسک با رویکردهای استخدام بلو اوریجین هم مشکل داشت!\n\nآقای ماسک می‌گوید بلو اوریجین بارها سعی کرده استعدادهای مشغول در اسپیس‌ایکس را جذب کند. ایلان در مصاحبه با نویسنده کتاب زندگینامه‌اش گفته است: «بلو اوریجین بارها سعی در ضربه زدن از طریق جذب متخصصین با استعداد ما داشته. مثلا به آن‌ها پیشنهاد حقوق دو برابر کرده است. من فکر می‌کنم این کار ناشایست و کمی گستاخانه است.»\nهمین‌طور گفته شده ‌است اسپیس‌ایکس ایمیل‌هایی که دارای کلمات Blue و Origin باشد را فیلتر می‌کند.\nاهمچنین وقتی [بی‌بی‌سی](https://www.bbc.com/news/technology-35285321) درباره جف بزوس از ماسک پرسید ایلان جواب داد: «جف چی؟»\n\n\n## ماسک به صریح بودن در توئیتر مشهور است. حملات او نصیب بزوس هم شده است.\n![ایلان در حال جنگولک‌بازی‌های خاص خودش 🤣](https://paper-attachments.dropbox.com/s_58F0AEC5438A8ABE2F2EDF23F5A6461886E457D94667CDCB499A4A05D9299D8F_1603372332923_+.jpeg)\n\n\nایلان ماسک بارها و علنا جف بزوس را «تقلید‌کار» خوانده. اولین بار وقتی آمازون از ارائه‌ی اینترنت ماهواره‌ای [خبر داد](https://twitter.com/elonmusk/status/1115764921482919937) و بار دوم وقتی آمازون خبر از تصاحب شرکت تاکسی‌های خودران Zoox [داد](https://twitter.com/elonmusk/status/1276568125060689924?ref_src=twsrc%5Etfw%7Ctwcamp%5Etweetembed%7Ctwterm%5E1276568125060689924%7Ctwgr%5Eshare_3&ref_url=https%3A%2F%2Fwww.businessinsider.com%2Felon-musk-jeff-bezos-copy-cat-amazon-acquired-zoox-2020-6).\nبعد از رونمایی بلو اوریجین از کانسپت یک فرودگر ماه با نام «Blue Moon» در سال ۲۰۱۹، ایلان ماسک در خطاب به بزوس توئیت‌هایی طعنه آمیزی نوشت. (توئیت‌های ایلان غیرقابل ترجمه بود! 🤣)\n\n![توئیت های ایلان ماسک](https://paper-attachments.dropbox.com/s_58F0AEC5438A8ABE2F2EDF23F5A6461886E457D94667CDCB499A4A05D9299D8F_1603378081475_+1399-08-01+at+18.17.11.jpg)\n\n![تصویری که ماسک توئیت کرده بود](https://paper-attachments.dropbox.com/s_58F0AEC5438A8ABE2F2EDF23F5A6461886E457D94667CDCB499A4A05D9299D8F_1603376122563_D6LLrm9U8AAkV8p.jpeg)\n\n## بزوس کمتر این اختلافات را بروز داده است.\n![](https://paper-attachments.dropbox.com/s_58F0AEC5438A8ABE2F2EDF23F5A6461886E457D94667CDCB499A4A05D9299D8F_1603372378812_++++++.jpeg)\n\n\nدر حالی که جف دیگر مستقیما ایلان را مورد انتقاد قرار نمی‌دهد، اما انتقاداتش بزرگترین آرمان اسپیس‌ایکس را هدف قرار داده: زندگی انسان روی مریخ.\nتمرکز بزوس و بلو اوریجین استقرار انسان بر روی ماه است، جف ایده‌ی رسیدن و زندگی روی مریخ را «غیر مهیج» توصیف می‌کند. او [می‌گوید](https://www.businessinsider.com/jeff-bezos-mount-everest-challenge-mars-spacex-elon-musk-2019-3?r=DE&IR=T): «*دوستان من میگن می‌خوان برن مریخ. ولی من بهشون میگم قبلش برای اولین بار، برای یک سال برید بالای کوه اورست! چون در مقایسه با مریخ، اون‌جا یک بهشت واقعیه!*»\n\n\n## وقتی ماسک سن بزوس را به سخره می‌گیرد.\n\nجولای ۲۰۲۰ بود که ایلانِ ۴۹ ساله طی [مصاحبه‌ای با نیویورک‌تایمز](https://www.nytimes.com/2020/07/25/style/elon-musk-maureen-dowd.html) سن و سال جف را مسخره کرد و تلویحا اشاره کرد بلو اوریجین و جف بزوس با ۵۶ سال سن خیلی کندتر از آن هستند که بتوانند پیشرفت چشم‌گیر و واقعی ایجاد کنند.\nماسک گفت: «نرخ پیشرفتش خیلی کم است و سال‌هایی که برای زندگی دارد (بزوس) برایش کافی نیست، اما درباره کاری که در بلو اوریجین می‌کنه خوشحالم.»\n\n## اگرچه اختلاف اصلی آن‌ها مباحث فضاییست؛ ماسک اخیرا بحث‌هایی درباره آمازون و مونوپولی آن مطرح کرد.\n![ایلان ماسک در حال گفتگو با خبرنگاران](https://paper-attachments.dropbox.com/s_58F0AEC5438A8ABE2F2EDF23F5A6461886E457D94667CDCB499A4A05D9299D8F_1603372419017_+++++.jpeg)\n\n\nبعد از اینکه آمازون از انتشار یک کتاب درباره ویروس کرونا که توسط یک خبرنگار سابق نیویورک‌تایمز، نوشته شده بود امتناع کرد، ماسک در توئیتی اینکار را «احمقانه» خواند و گفت: «زمان آن است انحصار آمازون شکسته  بشود!»\n\n![](https://paper-attachments.dropbox.com/s_58F0AEC5438A8ABE2F2EDF23F5A6461886E457D94667CDCB499A4A05D9299D8F_1603378241830_+1399-08-01+at+18.20.28.jpg)\n\n\nاین درحالی است که این کتاب تحلیل‌هایی طبق گزارش‌های رسمی دولتی و مقالات علمی ارائه می‌داد و هیچ گزاره‌ای از نفی یا تقلیل مسئله کرونا را شامل نمی‌شد.\n\nنویسنده این کتاب توئیت کرد: «**سانسورش کردند**!!! کاملا بر اساس داده‌های منتشر شده دولتی و مقالات علمی بود. کتاب نمی‌گفت که کرونا واقعی نیست یا کسی رو به کشتن نمی‌ده. و آمازون اجازه انتشارش نداد.»\nماسک زیر توئیت او پاسخ داد: «این احمقانه‌ست. زمان از بین رفتن آمازون است! انحصار اشتباه است.»\nآمازون بعدا اعلام کرد که کتاب **اشتباها** حذف شده و مجددا آن را منتشر کرد.\n\n![](https://paper-attachments.dropbox.com/s_58F0AEC5438A8ABE2F2EDF23F5A6461886E457D94667CDCB499A4A05D9299D8F_1603377745140_+1399-08-01+at+18.11.48.jpg)\n\n\n## بزوس و ماسک در مسیر پیشرفت\n\n\n![بزوس و ماسک دو رقیب همیشگی](https://paper-attachments.dropbox.com/s_58F0AEC5438A8ABE2F2EDF23F5A6461886E457D94667CDCB499A4A05D9299D8F_1603371976283_+++++++.jpeg)\n\n\nماه می ۲۰۲۰ بود که اسپیس‌ایکس یک «اولینِ تاریخی» را تجربه کرد: این شرکت ۲ فضانورد ناسا را با موفقیت به فضا پرتاب کرد.\nماسک در این باره می‌گوید: «این یک آرزو بود که برای من و همه اعضای اسپیس‌ایکس محقق شد. من حتی خواب اتفاق افتادنش را هم نمی‌دیدم.»\nدر همین حال تسلا رکورد باارزش‌ترین سهم بورس را شکست، اوایل آوریل ۲۰۲۰ ایلان با ۷۴ میلیارد دلار دارایی، به پنجمین فرد ثروتمند جهان تبدیل شد.\nبزوس مدت‌هاست که ثروتمندترین فرد جهان است. ۲۰ جولای ۲۰۲۰ بود که در یک روز ۱۳ میلیارد دلار به دارایی او افزوده شد و ثروتش به چیزی بالغ بر ۱۹۰ میلیارد دلار رسید.\nدر حالی که آمازون و بزوس درگیر تحقیقات دولت درباره رفتار ضدرقیب و انحصارگرایانه‌ی آمازون شده‌اند، آمازون پیوسته در حال رشد و موفقیت است. آمازون اعلام کرده که بحران کرونا باعث افزایش چشم‌گیر و بیش از حد انتظار فروش در سه‌ماهه دوم سال ۲۰۲۰ شده است. \n\n## در پایان\n\nصرف‌نظر از اینکه کشمکش جف بزوس و ایلان ماسک بر سر چه چیزی است،‌ این دو غول ثروتمند تکنولوژی به این زودی‌ها دست از رقابت نخواهند کشید. رقابتی که از یک‌ سو به پیشرفت و ثروت‌اندوزی شرکت‌هایشان منجر می‌شود و از یک سو با به‌کارگیری تکنولوژی‌های مدرن، کیفیت زندگی بشر را بهبود می‌بخشند.\n\n","author":{"firstName":"مهدی","lastName":"کلهر"},"keyword":[],"mainImage":{"childImageSharp":{"fluid":{"src":"/static/c63ac75a44ea0a59dec954c2ccdc5362/807a7/9b6e264d723c18ecc7e3e665d2c3dae6.jpg"}}},"category":{"name":"مقالات"},"fields":{"readingTime":10,"slug":"داستان-جدال-۱۵-ساله-جف-بزوس-و-ایلان-ماسک،-رقابت-فضایی-غول‌های-دنیای-تکنولوژی"}}},{"node":{"title":"آمازون ۱۰ میلیارد دلار روی شبکه اینترنت ماهواره‌‌ای سرمایه‌گذاری خواهد کرد.","created_at":"2020-09-03T16:07:42.165Z","description":"کمسیون فدرال ارتباطات آمریکا (FCC) اعلام کرد که آمازون پروژه جاه‌طلبانه اینترنت ماهواره ای را برای رقابت با استارلینک اسپیس‌ایکس راه اندازی خواهد کرد.","content":"کمسیون فدرال ارتباطات آمریکا (FCC) اعلام کرد آمازون پروژه جاه‌طلبانه اینترنت ماهواره‌ای را برای رقابت با استارلینک اسپیس‌ایکس راه‌اندازی خواهد کرد.\nپروژه‌ی آمازون با نام «کایپر(Kuiper)» شناخته می‌شود که شامل ۳۲۳۶ ماهواره با مدار کوتاه دور زمین خواهد بود. آمازون می‌گوید این ماهواره‌ها را در ۵ مرحله به مدار زمین منتقل خواهد کرد و زمانی که ۵۷۸ ماهواره در اختیار داشته باشد می‌تواند اینترنت پهن‌باند را بر این بستر ارائه کند.\nمارلین دورچ، دبیر FCC می‌گوید: «ما به این نتیجه رسیدیم که کایپر با افزایش دسترسی مردم، دولت و کسب‌و‌کارها به اینترنت پرسرعت و پهن‌باند برای عموم افراد سودمند است.\nبعد از اینکه FCC این بیانه را منتشر کرد، آمازون اعلام کرد «بیش از ۱۰ میلیارد دلار بر روی کایپر سرمایه گذاری خواهد کرد.»\nدیو لیمپ، معاون ریاست آمازون می‌گوید: «هنوز نقاط زیادی هستند که اینترنت پهن‌باد مناسب و قابل اطمینان نیست و حتی نقاطی که اصلا دسترسی ندارند. کایپر این وضعیت را تغییر خواهد داد. سرمایه‌گذاری ۱۰ میلیارد دلاری ما شغل‌ها و زیرساخت‌هایی در سراسر ایالات متحده ایجاد خواهد کرد که به کمک آن‌ها این نقص را جبران خواهیم کرد.»\nاین شرکت هنوز زمانی برای اجرایی شدن کایپر اعلام نکرده است و FCC بیان کرده آمازون هنوز طراحی ماهواره‌های مورد نیاز را به پایان نرسانده است.\nاما شرکت سرمایه‌گذاری مورگان استنلی اعلام کرده این شبکه اینترنتی پرسرعت ظرفیت ایجاد ۱۰۰ میلیارد دلار ارزش برای آمازون را دارد. \nکایپر آماده است که بصورت موازی با پروژه استارلینک از اسپیس‌ایکس حرکت کند،‌ پروژه‌ای که از سال گذشته ایلان ماسک بطور پیوسته در حال توسعه و پرتاب ماهواره‌های آن ‌بوده است. اسپیس‌ایکس هم‌اکنون بیش از ۵۰۰ ماهواره را پرتاب کرده است و تا پایان امسال عرضه عمومی اینترنت را به مصرف‌کنندگان آغاز خواهد کرد.\nیکی از مشکلاتی که اسپیس‌ایکس طی فرآیند تایید اعلام کرد، رویکرد کایپر در قبال بقایای فضایی در مدار بود. در حالی که آمازون تاکید داشت ماهواره‌های خود را طی دوره ۳۶۵ روزه بعد از اتمام ماموریتشان جمع‌آوری خواهد کرد، اسپیس‌ایکس گفت کایپر تحلیل درستی از خطر سانحه ارائه نداده و ماهواره‌های آمازون شاید بقایایی در مدار از خود به جای بگذارند. بخشی از این تحلیل، تخمین میزان احتمال تلفات انسانی است که FCC گفته آمازون در برنامه نهایی باید آن را جای بدهد.\nاسپیس‌ایکس تنها شرکتی نبود که بر علیه درخواست کایپر به FCC نظر مخالف داشت بلکه شرکت‌های دیگری هم مخالفت‌هایی در مقابل این درخواست نشان داده‌اند.\n\n![جف‌بزوس در حال معرفی آخرین ایستگاه ماه به نام«ماه  آبی» که در برنامه ی معرفی بلواوریجین](https://image.cnbcfm.com/api/v1/image/105907148-1557513142463gettyimages-1142506904.jpeg?v=1573513469&w=678&h=381)\n\n\nبزوس یک مجموعه فضایی کامل مجزا از آمازون به نام «بلو ‌اوریجین» را نیز اداره می‌کند که در حال توسعه راکت‌های نسل جدید و «فرودگرهای ماه» برای بازگشت انسان به ماه هستند. یکی از تیم‌هایی زیرمجموعه‌ی بلو ‌اوریجین به تازگی یک قرارداد را با ناسا به ارزش ۵۷۹ میلیون‌ دلار به عنوان رقیب با ایلان ماسک و اسپیس‌ایکس برنده شد. این پروژه برای ساخت فضاپیماهایی است که بتوانند فضانوردان را در سال ۲۰۲۴ به روی کره‌ی ماه فرود بیاورند.\n\n","author":{"firstName":"مهدی","lastName":"کلهر"},"keyword":[{"title":"جف بزوس"},{"title":"استارلینک"},{"title":"پروژه کایپر"},{"title":" amazon kuiper"},{"title":"آمازون"}],"mainImage":{"childImageSharp":{"fluid":{"src":"/static/7368df48956af79295acc6d44b71f2b7/807a7/7182ee0dd20179068378171a917538c5.jpg"}}},"category":{"name":"اخبار"},"fields":{"readingTime":3,"slug":"آمازون-۱۰-میلیارد-دلار-روی-شبکه-اینترنت-ماهواره‌‌ای-سرمایه‌گذاری-خواهد-کرد."}}},{"node":{"title":"بررسی تفاوت‌های رهبری و مدیریت در رویکرد جف بزوس و ایلان ماسک","created_at":"2020-07-25T13:38:17.767Z","description":"وقتی که صحبت در مورد جف بزوس و ایلان ماسک میشه و اینعملکرد هر دو رو دقیق‌تر بررسی می‌کنیم، با وجود شباهت‌ها، تناقض‌هایی که در روش‌های کاری این دو هست می بینیم که این تفاوت‌ها و شباهت‌ها  بین این دو مدیر و رهبر بزرگ وجود داره که دونستنش خالی از لطف نیست.\nهر دو با به کارگرفتن ایده‌های خلاقانه تونستن تمام ایده‌هاشونو به مرحله اجرا و عمل برسونن. در واقع سعی کردن با استفاده درست از منابعی که داشتن در جهت عملی‌کردن ایده‌های خلاقانه و نوئی که داشتن به کار بگیرن و واقعا ایده‌هایی که این افراد به مرحله  اجرا درآوردن خلاقانه ترین و جسورانه ترین بود!","content":"\nوقتی که صحبت در مورد جف بزوس و ایلان ماسک میشه و عملکرد هر دو رو دقیق‌تر بررسی می‌کنیم، با وجود شباهت‌ها، تناقض‌هایی در روش‌های کاری این دو می‌بینیم. تفاوت‌ها و شباهت‌هایی بین این دو مدیر و رهبر بزرگ وجود داره که دونستنش خالی از لطف نیست.\n\nهر دو با به کار گرفتن ایده‌های خلاقانه تونستن تمام ایده‌هاشون رو به مرحله‌ی اجرا و عمل برسونن. در واقع سعی کردن با استفاده‌ی درست از منابعی که داشتن ایده‌های خلاقانه و نویی که داشتن رو عملی کنن. و واقعا ایده‌هایی که این افراد به مرحله اجرا درآوردن خلاقانه‌ترین و جسورانه‌ترین بود!\n\nبه طور مثال اگر هر کس دیگه‌ای به‌جز ایلان ماسک، ایده‌ی راه‌اندازی هایپرلوپ رو مطرح می‌کرد، حتما هیچ واکنشی جز مسخره کردن و خنده رو از بقیه نمی‌گرفت. اما اون هم به خودش و هم به ایده‌هاش ایمان داشت. همه رو عملی کرد و بقیه هم به اون و ایده‌هاش احترام گذاشتن. همین الان هم خیلی‌ها حاضرن سرمایه‌هایشون رو برای عملی کردن ایده‌های این شخص هزینه کنن. مثلا در مورد اجرای ایده هایپرلوپ، ایلان ماسک به غیر از مطرح‌کردن ایده‌ای که داشت، توجه افکار عمومی رو هم به ‌شدت به‌ سمت طرح خودش جلب کرده بود.\n\nجالبه که هم ایلان ماسک و هم جف بزوس هر کدوم به شیوه‌های خودشون رهبری و مدیریت تیم‌هاشون رو به عهده دارن و روش‌های مختلفی رو برای خودشون دارن که هر کدوم به شیوه خودشون یه جورایی موفق می‌شن و کلا سبک مدیریتی متفاوتی نسبت به هم دارن.\n\n## تفاوت در اولویت‌ها: مشتری در اولویته یا فناوری؟\n\nجف بزوس از اون دسته مدیرانی هست که مشتری رو در صدر قرار می‌ده و در واقع، مشتری برای اون اولویت اول رو داره. مثلا تو آمازون یه روش موسوم به اسم «اقدام‌های رو به ‌عقب» هست. تو این روند از همون نقطه‌ی شروع فعالیت‌های شرکت، تمرکز زیادی روی توجه به نیازهای مشتری ها وجود داره. در نتیجه با بررسی خواسته‌ها و نیازهای مشتری شرکت تلاش می‌کنه به شکل وارونه و برعکس از خواسته‌ها و نیاز اون ها به سمت تولید و ارائه خدمات بهتر جلو بره. یعنی با رمزگشایی از خواسته‌های مشتری‌ها، قدم‌هایی به سمت تولید و خدمت‌رسانی برمیدارن.\n\nبزوس در آغاز کارش از ابزاری مبتنی بر تقاضای مشتری کمک گرفت. اون سعی کرد تا خواسته‌های مشتری رو تو اولویت بگذاره و خواسته‌های اون رو بررسی کنه. اون روی فناوری‌هایی تمرکز می‌کرد که می‌تونه در جهت پاسخ‌گویی به خواسته‌های مشتری‌ها به کار گرفته بشن.\n\nدر مقابل ایلان ماسک از یه روش دیگه برای پیش‌برد پروژه‌های خودش استفاده میکنه. از نظر ایلان، فناوری و توجه به اون در اولویت قرار داره. یکی از مدیرهای قبلی شرکت تسلا می‌گه: «من فکر می‌کنم ایلان از روش استیو جابز کمک می‌گیره. اون می‌دونه بازار به چه سمت و سویی میره و بهتر از مشتری‌ها به نیازها و خواسته‌هاشون آگاهی داره. به همین خاطر به اون چیزی که مشتری‌ها هنوز نمی‌دونن بهش نیاز دارن بیشتر توجه می‌کنه و کمتر پیگیر خواسته‌های فعلی مشتری‌ها هست. یه جورایی میشه گفت ایلان بیشتر آینده‌نگری میکنه!\n\nایلان ماسک به دنبال حل مشکلاتی هست که به‌ خاطر محدودیت‌های فعلی تکنولوژی بی‌‌جواب موندن. اون برای تحلیل مسائل از روش «برهان حرکت» یا «برهان محرک اول» که اولین بار توسط ارسطو گفته و استفاده شد بهره می‌بره. تو این روش، اول محدودیت‌های بنیادین و کلیدی تو مسیر موفقیت شناسایی می‌شه و در قدم بعدی گزینه‌هایی که می‌تونن به رفع این محدودیت کمک کنه تک‌ به ‌تک تست می‌شن تا محدودیت‌ها برطرف بشه.\n\nاگر بخوایم از رویکرد ماسک و به‌کارگیری برهان حرکت تو پروژه‌هاش بگیم، باید به موردی اشاره کنیم که تو اون با تغییر قیمت و مشخصات یک محصول، محدودیت‌های مختلفی تو مسیر پیشرفت پروژه، شدنی و ممکن بوده. یا تو بخش پروژه‌های شرکت اسپیس‌ایکس که به فضا مربوط هست، تغییر ماده و مصالح برای ساخت راکت‌ها و کمک گرفتن از مواد قابل بازیافت و از بین بردن محدویت‌ها، مشکل بالا بودن هزینه‌های سفر فضایی رو کاهش داده.\n\nایلان ماسک تو زمینه‌ی تولید ماشین‌های پرسرعت هم از رویکرد برهان حرکت استفاده کرده. مثلا بررسی‌های اون تو زمینه‌ی سرعت ماشین‌ها نشون داده سرعت ماشین‌‌های فعلی او خیلی کمتر از چیزیه که علم فیزیک پیشنهاد می‌کنه. در نتیجه امکان ساخت و تولید ماشین‌هایی با سرعت بیشتر هم وجود داره. روش و رویکرد ماسک اینه که به‌ سراغ افزایش سرعت ماشین‌‌های موجود تو پروژه بره و در واقع از فناوری‌های فعلی و نیازها و خواسته‌های الان خودش و بقیه فراتر بره.\n\n\n## تفاوت در سبک ارائه‌ی ایده‌ها: چراغ خاموش یا پر سر و صدا؟\n\nرویکرد ایلان ماسک وقتی معقوله که درباره‌ی به‌کارگیری یک فناوری جدید تردیدهایی وجود داره. اون به‌دنبال اینه که ایده‌هایی به‌شدت نو و بالاتر از زمان رو ارائه بده. به همین خاطره که معمولا برای گفتن ایده‌هاش از تبلیغات و سر و صدای زیادی بهره می‌گیره. در مقابل رویکرد جف بزوس وقتی معقوله که خلاقیت، نیازمند داشتن دیدی عمیق از نیازها و ترجیح‌های مشتری‌هاست.اون ترجیح می‌ده با روندی آروم‌تر و کم سر و صداتر و به اصطلاح چراغ خاموش به سمت عملی کردن ایده‌هاش بره.\n\nروش جف بزوس و ایلان ماسک تو شکل و شیوه‌ی گفتن و ارائه دادن اهدافشون به کلی با هم دیگه فرق می‌کنه. همون طور که گفته شد ایلان خیلی پر سر و صداست ولی جف بیشتر درون‌گراست. به نظر می‌رسه این تفاوت تو رویکردها بیشتر ناشی از تفاوت ویژگی‌های شخصیتی این دوتا مدیر موفق هست باشه در واقع این تفاوت، ریشه تو مشکلات و مسائلی داره که اونا برای حل کردن مسائل برای خودشون مطرح می‌کنن.\n\nبزوسِ درون‌گرا به‌دنبال حل مشکلات فعلی مشتریانش هست و نیازی به تاکید روی خلاقیت نداره. تنها چیزی که باعث می‌شه اون از رقبای خودش پیشی بگیره، سرعت عمل بالای اونه. اون به ‌خوبی می‌دونه که اعلام کردن ایده‌ها و اهدافش می‌تونه رقبا رو نسبت به راه‌حل‌هایی که تو سرش داره هوشیار کنه. به همین خاطر هست که اون ترجیح میده به اصطلاح چراغ خاموش به سمت جلو قدم برداره.\n\nاما ماسک به ‌دنبال مطرح کردن ایده‌های نو و فناوری‌های تازه‌ست. اون نیاز داره تا با مطرح کردنشون، توجه مشتری‌ها و مخاطبان آینده‌ی خودش رو جلب کنه. این کار یعنی مطرح کردن ایده‌ها و ترسیمشون به‌شکلی باشکوه که باعث می‌شه تا سرمایه‌های مالی و انسانی هم به‌سوی اون جذب بشن و برای جلو بردن پروژه‌ها به کمکش بیان.\n\n\n## تفاوت در سبک رهبری: با طمانینه یا بی‌پروا؟\n\nعلاوه بر نکاتی که اشاره شد، تفاوت‌ها تو سبک رهبری بزوس و ماسک باعث رویکردهایی متفاوت تو زمینه‌ی بیان اهداف و چشم‌اندازها می‌شن. وقتی که ماسک تو سال ۲۰۰۲، پروژه اسپس‌ایکس رو شروع کرد، هدفش از انجام این پروژه رو ایجاد انقلابی تو زمینه سفر به فضا عنوان کرد. اون از زندگی انسان‌ها توی سیاره‌های دیگه حرف زد. از سفر به مریخ و زندگی تو اونجا گفت و حتی هزینه‌های لازم رو برای این کار تخمین زد. و همه‌ی این‌ها رو علنا اعلام کرد.\n\nبزوس هم که در مقابل ماسک، پروژه بلو اوریجین خودش رو تو سال ۲۰۰۰ تاسیس کرد. اما اولین مصاحبه درباره این پروژه و شرکت، سال ۲۰۰۵ یعنی پنج سال بعد از افتتاح اون صورت گرفت. جف ترجیح می‌ده تا تو سکوت به آزمایش و یادگیری بپردازه و قبل از اینکه به نتیجه‌ و دستاوردی نرسیده اون رو مطرح نمی‌کنه.\n\nبعضی از ابراز کردن ایده‌های بلندپروازانه ایلان ماسک ناراضی هستن و نقدهای زیادی رو بهش کردن. منتقدا معتقدن که این حرکت ماسک یعنی مطرح‌کردن ایده‌ها و ادعاهایی که غیرممکنه، یه کاری بیهودست. وال‌استریت ژورنال گفته تا الان ۲۰ مورد از ادعاهای بلندپروازانه ماسک به جایی نرسیده و ظاهرا تحققشون نشدنی هست. ماسک در جواب به این انتقاد گفته هیچ‌ وقت اون ایده‌هایی رو که امکان تحققشون ممکن نیست رو مطرح نمی‌کنه و به باور اون برای رسیدن به دستاوردهای خوب، باید اونا رو در حد ایده‌ها و دستاوردهای عالی مطرح کرد. اون از اون دسته افرادی هست که معتقدن تلاش برای گرفتن نمره بیست، حداقل تو رو به نمره ۱۸ نزدیک می‌کنه!\n\nجی.بی. استرابِل یکی از ‌بنیان‌گذاران شرکت تسلا و مدیر فنی ارشد این شرکت معتقده ماسک می‌تونه تیمش رو به‌سمت انجام پروژه‌هایی هدایت کنه که حتی تحقق‌شون در مخیله اعضای تیم هم نمی‌گنجه! ایلان معتقده «اگر افراد رو به سمت رویارویی با چالش‌های سخت دعوت کنید، به دستاوردهایی به‌مراتب بیشتر از حد تفکرشون دست خواهند یافت.»\nاما بیشتر مدیران و رهبران از به‌کارگیری این شیوه‌‌ها خوششون نمیاد. جف بزوس هم اعضای تیم خودش رو به چالش می‌کشه، مثلا تو تیم اجرایی شرکت آمازون، هر رهبر دارای ۲۰ هدف مهمه که برای تحققشون متعهد می‌شه و باید تلاش کنه. اما بزوس و اعضای تیمش، خیلی ساکت‌تر و درون‌گراتر از ماسک هستن چون نمی‌خوان رقبا از برنامه‌ها و اهداف‌شون خبردار بشن. ضمن این که برخلاف شرکت‌های ایلان، آمازون نیازی به جذب سرمایه‌گذار و حمایت‌های بیرون از شرکت نداره.\n\nوقتی که جف بزوس، پروژه شرکت بلو اوریجین رو شروع کرد، برنامه‌ی دقیقی مثل برنامه‌ش برای آمازون نوشته بود. تو این برنامه قید شده بود که: «ما تیم کوچکی هستیم که برای تحقق حضور انسان تو فضا متعهد شدیم و تلاش می‌کنیم.»  اون و تیمش با صبوری در جهت رسیدن به اهداف خودشون گام برمی‌دارن و فعالیت‌ها و اقدامات لازم رو به قدم‌های کوچک و معنادار تقسیم می‌کنن و امیدوارن که توی طول مسیر پروژه گسترده‌تر بشه. به‌عقیده‌ی جف حتی ساده‌‌ترین و اولین قدم‌‌ها هم چالش‌هایی هستن که باید به اون‌ها به دقت پرداخته بشه. ضمن اینکه هر قدم باید پایه و اساس فنی و سازمانیِ قدم بعدی رو فراهم کنه.\n\nاین رویکرد و برنامه‌ریزی دقیقا در مقابل برنامه‌ریزی ایلان ماسک هست. ایلان روی برنامه‌هایی پرشتاب و موفقیت‌هایی بزرگ و ناگهانی تاکید داره. وقتی که پروژه و شرکت تسلا افتتاح شد، اون این جوری برنامه‌ریزی کرده بود: «هدف ما ایجاد بازاری ماندگار از خودروهای الکتریکی در ابعاد انبوه هست. برای رسیدن به این دستاورد به خلق فناوری‌های مهم و پیشرفته با سرعتی زیاد نیاز داریم.\n\nاما تاکید بزوس بر گام‌های تدریجی هست. درحالی که ماسک به موفقیت‌های آنی و پرسرعت اعتقاد داره.شاید بشه گفت بزوس مثل همون لاک‌پشت معروفه و ماسک خرگوشی هست که تند تند میره و دوست داره سریع به مقصد برسه.\n\n\n## تفاوت در نوع برنامه‌ریزی و بیان اهداف: بازیکنِ تیم یا خودرای؟\n\nبا وجود تمام تفاوت‌هایی که تو برنامه‌ریزی و بیان اهداف این دو مدیر بزرگ وجود داره، وقتی که پای عمل به وسط میاد، هر دو گام‌ها و اقدام‌های مختلف رو به بخش‌های کوچک‌‌تر و آزمون‌‌پذیرتر تقسیم می‌کنن.\n\nگفته می‌شه جف بزوس تو جلساتی که با نیروهای خودش داره، آخرین نفری هست که شروع به صحبت می‌کنه. در واقع اون به همه اجازه می‌ده که ایده‌هایشون رو بدون اینکه تحت‌تاثیر ایده‌ها و نظرات خودش قرار بگیرن، به‌طور آزادانه مطرح کنن و در نتیجه حتی اگر با نظر کسی هم مخالف باشه بهش اجازه می‌ده ایده‌ش رو تمام و کمال مطرح کنه. اون معتقده راه‌های متعددی برای رسیدن به جواب مثبت وجود داره و اگر ایده کسی رو نپسنده، باز هم بهش اجازه می‌ده تا روش کار کنه و بعد از آزمون و خطاها بفهمه ایراد‌هایی که از نظر بزوس داره درست بوده یا نه. این ریسک‌پذیری و تست کردن باعث می‌شه نیروها روی ایده‌های خودشون کار کنن و اون رو به حدی مقبول برسونن. بزوس می‌گه، تا الان از ایده‌هایی که در اول «نه» گرفتن و بعد با کار و پژوهش به حد ایده‌آل رسیدن، میلیاردها دلار درآمد کسب کرده.\n\nایلان ماسک شیوه‌ی متفاوتی رو به کار می‌گیره. همون‌طور که جلوتر گفتم، اون به برهان حرکت باور داره و همیشه ایده‌ها و روش تحققشون رو تو یه برنامه‌ریزی با سرعت بالا مطرح می‌کنه و اگر کسی مخالف ایدش باشه، باید از طریق برهان حرکت، اون رو قانع کنه. اما از اون‌جا که به حساسیت ایده‌ها هم آگاهه و به خوبی می‌دونه اشتباهاتش تو برآوردهای مالی یا ساخت پروژه‌های مختلف ممکنه به قیمت جون آدم‌ها تموم بشه، همه نظرات خودش رو دقیقا زیر ذره‌بین می‌گذاره و همه رو بررسی می‌کنه، در نتیجه، شیوه مدیریت ماسک باعث می‌شه تا نیروهای کار، اهدافی بزرگ در نظر بگیرن و روی اون‌ها به طور دقیق کار کنن.\n\nاین تفاوت‌هاست که باعث شده مدیریت و رهبری جف بزوس، با ثبات‌‌تر از ایلان ماسک پیش بره. اعتبار بزوس در زمینه‌ی معرفی خود به عنوان فردی خلاق به‌تدریج صورت گرفته است. اون به مرور زمان با آزمون و سنجش هر گام از فعالیتِ خودش و به کمک داده‌های تحت اختیارش، در مسیر خلاقیت حرکت کرده است.\n\nدر مقابل ایلان ماسک با مطرح کردن پرشور ایده‌های جنجالی‌ش تونسته به حمایت و پشتیبانی دیگران دست پیدا کنه. اون پروژه‌هایش را به‌شکلی جذاب و هیجان‌انگیز ترسیم می‌کنه. شاید بگید ایده‌های مهم اون در ذات هم جذاب و باشکوه هستن. اما واقعیت اینه که ماسک حتی برای معرفی ایده‌های عادی خودش هم از این شیوه بهره می‌بره.\n\n\n## در پایان\n\nهرچند که شیوه رهبری بزوس و ماسک تو مدیریت خلاقیت و نوآوری با همدیگه متفاوته. ولی هر دو دستاوردهای مهمی دارن و در شمار برترین رهبران خلاق دنیا قرار می‌گیرن. مسیر حرکت متفاوت این دو فرد در خلال محدودیت‌ها و چالش‌ها نشون می‌ده خلاقیت، فرمول خاصی نداره. چون اگه پای حکمی کلی و روشی مشخص در وسط بود، همه به رهبرایی تاثیرگذار بدل می‌شدن.\n","author":{"firstName":"خشایار","lastName":"نور"},"keyword":[],"mainImage":{"childImageSharp":{"fluid":{"src":"/static/594e264b9284b9737a88ad88cf005c27/807a7/e097be2a4566fdf8fdcd199ad11be330.jpg"}}},"category":{"name":"مقالات"},"fields":{"readingTime":11,"slug":"بررسی-تفاوت‌های-رهبری-و-مدیریت-در-رویکرد-جف-بزوس-و-ایلان-ماسک"}}}]}},"pageContext":{"episodeTitle":"جف بزوس - ۲","slug":"جف-بزوس-۲","people":[1],"limit":6,"skip":0,"numberOfPages":1,"currentPage":1}},"staticQueryHashes":["764694655"]}